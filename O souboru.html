<h1><strong>Divadelní soubor AMADIS</strong></h1>
<p>Divadelní soubor AMADIS má za sebou již <strong>20 let práce a 20 premiér</strong>.</p>
<p>Od roku 2005 se pravidelně účastní postupových i nepostupových přehlídek po celé republice, již mnohokrát se představil na festivalech národních a celostátních:</p>
<ul>
<li>
<p>2013: <strong>Národní přehlídka FEMAD Poděbrady</strong> — inscenace „<em>Žena v černém</em>“</p>
</li>
<li>
<p>2012: <strong>Národní přehlídky FEMAD Poděbrady a Piknik Volyně</strong> — inscenace „<em>Úžasná svatba</em>“</p>
</li>
<li>
<p>2011: <strong>Národní přehlídky Kaškova Zbraslav a FEMAD Poděbrady</strong>: inscenace „<em>Smíšené dvouhry</em>“</p>
</li>
<li>
<p>2010: <strong>Celostátní přehlídka Moravský FEMAD Kroměříž</strong> — inscenace „<em>A co láska?</em>“</p>
</li>
<li>
<p>2009: <strong>Národní přehlídky Divadelní Děčín, FEMAD Poděbrady a Jiráskův Hronov</strong> — inscenace „<em>Plný kapsy šutrů</em>“</p>
</li>
<li>
<p>2006: <strong>Národní přehlídka jednoaktovek v Holicích</strong> — inscenace „<em>Blbec k večeři</em>“</p>
</li>
</ul>
<p>Soubor se zaměřuje jak na divácky velmi úspěšné frašky (např. „<em>Kompletní dílo W.S.</em>“, „<em>Úžasná svatba</em>“), tak na představení určená pro náročnější publikum (thriller „<em>Žena v černém</em>“ nebo tragikomedie „<em>Plný kapsy šutrů</em>“ či „<em>Smíšené dvouhry</em>“).</p>
<p>Inscenace souboru AMADIS vidělo již <strong>více než 30.000 diváků po celé České republice</strong> a z přehlídek jsme si odvezli mnoho ocenění včetně:</p>
<ul>
<li>
<p><strong>Hlavní ceny, ceny diváků a cen za herecké výkony na národní přehlídce FEMAD Poděbrady 2012</strong></p>
</li>
<li>
<p><strong>Hlavní ceny, ceny diváků a cen za herecké výkony na národní přehlídce jednoaktovek Kaškova Zbraslav 2011</strong></p>
</li>
<li>
<p><strong>Ceny diváků za nejlepší inscenaci na národní přehlídce FEMAD Poděbrady 2009</strong></p>
</li>
</ul>
<p>Dále jsme získali ocenění za inscenace a herecké výkony na celostátních přehlídkách v Praze, Děčíně, Holicích či Napajedlech nebo na krajských přehlídkách v Dačicích, Ostravě či Kojetíně.</p>
<p>Jsme jedním z mála souborů na světě, kterému se povedlo získat autorská práva k inscenaci „<em>Plný kapsy šutrů</em>“, a tuto hru úspěšně nabídnout tisícům spokojených diváků. Uvádíme hry, které jinde neuvidíte, a o vaši zábavu se<br />postarají profesionální i amatérští herci, kteří udělají vše pro to, abyste se rozhodně nenudili.</p>
<p style="text-align: center;"><strong>Takže se nechte bavit!</strong></p>

<!-- wp:paragraph -->
<p></p>
<!-- /wp:paragraph -->