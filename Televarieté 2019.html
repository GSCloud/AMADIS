<h1><strong>Televarieté&nbsp;2019</strong></h1>
<h4>aneb Ein Kessel Buntes pro 21. století</h4>
<h1>Autoři</h1>
<h4>Vladimír Dvořák, Jiří Wimmer, Bedřich Zelenka, Jiří Melíšek, Ivan Mládek a&nbsp;další</h4>
<h1>Hrají a zpívají</h1>
<h4>Klára Havránková
Josef Širhal
Eva Židlíková
Tibor Bíbel
Ondřej Buchta</h4>
<h1>Režie</h1>
<h4>Klára Havránková a Josef Širhal</h4>
<h1>Jevištní dekorace</h1>
<h4>Ondřej Buchta</h4>
<h1>Technická spolupráce</h1>
<h4>Tibor Bíbel, Ondřej Buchta a Pavel Doležal</h4>
<h1>Produkce</h1>
<h4>Josef Širhal</h4>
<h1>Datum premiéry</h1>
<h4>18. února 2019</h4>
<h1>Grafický návrh a realizace propagačních materiálů</h1>
<h4>Josef Širhal</h4>
<h1>Délka představení</h1>
<h4>120 minut včetně přestávky</h4>
<h4><strong>Autorská práva ke hře zastupují DILIA, z.s., a AURA-PONT s.r.o.</strong></h4>
<h1>Informace o představení</h1>
<h4>Srdečně vás zveme na Ein Kessel Buntes pro 21.&nbsp;století. Uvidíte, co jste už určitě viděli. Uslyšíte, co jste už určitě slyšeli. A&nbsp;pobavíte se tak, jak jste se bavívali, když jste ještě na Silvestra nechodili odpalovat rakety do ulic, ale seděli doma přikovaní k&nbsp;jednomu ze dvou kanálů Československé socialistické televize.</h4>
<h4>Poprvé v&nbsp;historii můžete naživo vidět scénky, které před 30 a&nbsp;více lety byly pro normální lidi pouze v&nbsp;televizi. Pojďte si s&nbsp;námi připomenout nezapomenutelnou atmosféru pořadů Televarieté, Možná přijde i&nbsp;kouzelník a&nbsp;Silvestrovských estrád. Zavzpomínejte na nezapomenutelné herecké výkony Vladimíra Dvořáka, Jiřiny Bohdalové, Lubomíra Lipského, Jiřího Líra, Jiřího Wimmera, Karla Černocha a&nbsp;mnoha dalších. Kromě toho jsme pro vás připravili spoustu naživo zpívaných písniček ze 70.-90. let minulého století, které vám také připomenou doby již dávno minulé.</h4>
<h4>Přijďte si společně s&nbsp;námi do divadla užít jedinečnou atmosféru. Nečeká vás klasické divadelní představení, ale revuální show, při které si pamětníci zavzpomínají a&nbsp;později narození zjistí, že skvělá zábava tu byla i&nbsp;před mnoha desítkami let.</h4>
<h4>Tentokrát nám jde pouze o jediné: skvěle vás pobavit a&nbsp;užít si společně s&nbsp;vámi krásný večer.</h4>
<h4>S nápadem na televizní varietní show s&nbsp;názvem <strong>Televarieté</strong> přišel roku&nbsp;1970&nbsp;tehdejší šéfredaktor televizní zábavy&nbsp;Vladimír Dvořák, kterého inspirovala návštěva&nbsp;pařížského&nbsp;klubu&nbsp;<em>Olympia</em>&nbsp;v roce&nbsp;1964. Po charakteristické znělce Vladimír Dvořák s&nbsp;Jiřinou Bohdalovou&nbsp;přivítali publikum a uvedli první číslo. V pořadu se pak vystřídala zhruba desítka umělců, přičemž většinu čísel oddělovalo průvodní slovo nebo komediální scénka z&nbsp;pera Vladimíra Dvořáka. Úplně poslední 74. díl Televarieté byl natočen a odvysílán v roce&nbsp;1998. Těžce nemocný Dvořák jej zjevně dokončil jen s&nbsp;vypětím všech sil.</h4>
<h4><strong>Možná přijde i kouzelník</strong>&nbsp;byl zábavný&nbsp; pořad&nbsp;Československé televize, který byl vysílán v letech&nbsp;1982–1992&nbsp;a&nbsp;2000. Průvodci pořadu byli&nbsp;Oldřich Kaiser&nbsp;a&nbsp;Jiří Korn, a&nbsp;to pod přísným dohledem despotického „autora“ v podání&nbsp;Jiřího Lábuse. Mezi nejoblíbenější scénky vždy patřily ty, v&nbsp;nichž Jiří Wimmer učil Karla Černocha novým dovednostem. Postupně vzniklo 17 dílů a&nbsp;po mnoha letech byl ještě natočen závěrečný osmnáctý „silvestrovský“ speciál, který byl odvysílán&nbsp;31.&nbsp;prosince 2000.</h4>
<h4>Třetím ze symbolů socialistické zábavy byly <strong>pompézní televizní Silvestry</strong>, kdy Československá televize bez ohledu na rozpočet vyráběla show, jež dokáže bavit dodnes. V&nbsp;nich defilovala špička tehdejší zábavy – kromě výše uvedených osobností například Vladimír Menšík, Jiří Lír, Lubomír Lipský a&nbsp;mnoho dalších. Největší popularity dosáhly skeče parodující tehdejší dobu – například když je Lipský coby Hlustvisihák neomezeným a zabedněným vrátným libovolné instituce a&nbsp;Jiří Lír obyčejným občanem, potýkajícím se s&nbsp;úřední tupostí.</h4>